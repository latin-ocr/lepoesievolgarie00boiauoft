—457—

An prius antiquae gentis repetatur origo
Regibus a proavis edita progenieS, · 10
Aurea saphyreo quis fulgent lilia campo
Et Iovis Idaei candida lucet avis
Splendida seu fratris memoretur gloria Borsi,
Indorum populis cognita et Hesperiis,
Cognita qua latum pelagus circumfluit orbem 15
Et qua lucifero prospicit ore deus.
Illius egregias cupiat qui dicere laudes
Smyrnaei vatis pectus habere decet.
Nam genus Aestense et maiorum ingentia facta
Et tantum veteres exsuperavit avos, 20
Quantum sideribus praefulget lucida Phoebe,
Et quantum colles despicit altus Athos.
Sed licet haec eadem possit te Borsia virtus
Aequalem celsis reddere principibuS,
Ipse tuum propriis nomen virtutibus ornas, 25
Nomen quod mites contribuere dei.
Herculeum terras monstris aequorque levavit
Nomen et astrigeros cum Phlegethonte polos
Namque Cleonaeo detraxit terga leoni
Et peltam Scythicae perculit Hippolytae. :30
Terrigenamque Libyn] vetuit contingere matrem
Et levis aethereo Stymphalis icta polo est.
Fumida fundentem nequicquam incendia Cacum
Sternit et Arcadiae robora sensit aper.
Aureaque hesperiis detraxit mala puellis, 35
’ Charchesio cecidit littore tergeminus,
Nil iuvat Argolicam reparari caedibus hydram,
Nil iuvat aeripedem terga dedisse feram.
Proelia miscentem trepidi sensere bimembreS,
Sensit et implacidi ianua nigra dei. 40
Ille tulit caelum facile cervice volanteS,
Perculit et Zetum perculit et Calaim.

