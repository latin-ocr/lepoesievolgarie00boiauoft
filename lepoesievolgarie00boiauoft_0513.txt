—463—

VIII.

Sit procul a nobis foedatus sanguine Mavors,
Strymoniis bellum misceat ille suis.
Candida pax foveat populos et Borsia regna,
Et coines in pompa copia dives eat.
Formosum viridi caput innectatur oliva
Et manibus culmos, spicea serta ferat.
Iaspidibus fulvo gradiatur splendida curru,
Hesperis insignem sentiat ora deam.
Tunc genus italicum positis mitescat ab armiS‚
Non durus peragat tristia fata chalybs, 10
Horrida sed scythicas spargantur bella per urbes;
In solas nobis tela gerenda feras,
Proelia diffugiant pariter telluris et undae;
Alcides posuit tristia bella meus,
Horrisonos strepituS‚ stridentia signa tubarum 15
Deserit, et dulci redditus est patriae.
Oetaeis quondam veluti flagrantia flammis
Membra dedit caelo redditus ille deus.
Tunc Phoebus pharetris atque horrida Gorgone
[Pallas
Obvia surgenti fit sua turba deo: 20
Diva novercales posuit Saturnia fastuS‚
Sic magni suadent mitia iussa Jovis.
Splendida formosi laetantur numina caeli
Et Superis festus ducitur ille dies.
Talis ades patriae, circum te, florida, fratres, 25
Corpora stant, animi pignora cara tui3
Quos inter radiat divino vertice fulgens ’
Grata Sigismundi corporis effigieS‚
Cuius ab aurato fundantur spicula cornu,
Haereat et capiti laurea, Phoebus erit. 30

Οἵ

